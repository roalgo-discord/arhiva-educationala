---
tags:
    - meta
    - sfaturi
    - olimpiada
---

## Introducere

Aici găsiți programa pentru barajul și lotul de seniori pentru Olimpiada de Informatică, conform [programei create de SEPI](https://sepi.ro/assets/upload-file/oni2024/Programa%20pentru%20olimpiada%20de%20informatica_gimnaziu%20si%20liceu.pdf) în anul școlar 2023-2024, împreună cu locurile de unde puteți învăța aceste conținuturi în arhiva noastră. 

Dat fiind nivelul avansat al acestor concursuri, cunoașterea cât mai temeinică a conținuturilor din arhiva educațională, împreună cu însușirea cunoștințelor din problemele anterioare este obligatorie. 

Deoarece așa cum s-ar spune, trebuie învățat (aproape) tot, vom insista și pe alte sfaturi practice ce trebuie avute în vedere.

## Cum să înveți și de unde să lucrezi?

Pentru a învăța aceste conținuturi, pe lângă sfaturile date de-a lungul acestei arhive, trebuie să aveți în vedere [programa IOI](https://ioinformatics.org/files/ioi-syllabus-2024.pdf), aceasta fiind un punct de bază pentru studiul vostru, precum și programa claselor V-XII. 

Pentru a vă pregăti de acest concurs, recomandăm lucratul problemelor de la competițiile de seniori românești, mai jos găsiți linkurile pentru barajul și lotul de seniori.

* [baraj seniori](https://kilonova.ro/problem_lists/516)
* [lot seniori](https://kilonova.ro/problem_lists/225)
* [listă concursuri](https://edu.roalgo.ro/mediu/contest-list/)

## Alte sfaturi și recomandări

Pe lângă concursurile românești, recomandăm lucratul problemelor de la diverse olimpiade internaționale și ale altor țări, concursuri precum IOI, CEOI, COCI, BOI, JOI, USACO Platinum sunt foarte apreciate de olimpicii de top din toată lumea, foarte multe din aceste probleme pot fi găsite pe [oj.uz](https://oj.uz/problems/source) sau descrise pe [USACO Guide](https://usaco.guide/general/olympiads).

De asemenea, concursurile pe platforme precum Codeforces, AtCoder și DMOJ nu trebuie neglijate, deoarece chiar dacă stilul lor nu este același cu cel de la olimpiadă, acestea pot fi utile pentru îmbunătățirea abilităților în condiții de concurs.

Chiar dacă de regulă cei care ajung în lotul de seniori se pregătesc timp de mulți ani, lucrul consistent poate ajuta pe oricine vrea să atingă acest obiectiv ambițios, atâta timp cât efortul este pe măsură și conținuturile sunt urmate în ordinea descrisă de mai sus. 