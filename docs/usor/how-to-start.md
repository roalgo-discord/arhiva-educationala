---
tags:
    - meta
    - roadmap
    - sfaturi
    - olimpiada
    - bacalaureat
    - interviuri
 
---

**Autor**: Ștefan-Cosmin Dăscălescu

## Introducere

Fie că vrei să înveți pentru a fi mai bun la clasă, pentru a obține un job mai
bun sau pentru a ajunge olimpic, toată lumea pleacă de undeva și până și cei mai
buni programatori au plecat de la zero.

În acest articol, vom prezenta câteva lucruri pe care să le faci la început
pentru a putea avea o fundație cât mai solidă și pentru a putea pleca într-o
direcție bună spre a putea ajunge să înveți cât mai mulți algoritmi și a putea
fi tot mai bun la rezolvarea problemelor de informatică și nu numai.

## Fundamente

În primul rând, pentru a putea fi un bun programator, trebuie să ai cunoștințe
decente de matematică. Nu trebuie să fii olimpic sau să ai alte cunoștințe
avansate, dar un nivel decent este important. Mai formal, drept un minim,
trebuie să fii familiarizat cu noțiunile de matematică din clasele primare și
ideal, și cele din clasele V-VIII (dacă ești în gimnaziu și citești asta,
trebuie să fii la zi cu materia de la clasă, iar pe parcurs, pe măsură ce veți
învăța mai multe, vei putea fi înaintea materiei).

De asemenea, trebuie să ai cunoștințe de bază despre un limbaj de programare. În
conformitate cu materia predată în școlile din România, această arhivă este
centrată pe limbajul C++, deci înțelegerea de bază a acestui limbaj va fi
esențială.

## Noțiuni cu care să începi

Pentru a începe studiul algoritmicii, recomandăm învățarea bazelor limbajului.
Dintre cele mai importante noțiuni inițiale, vom aminti următoarele capitole,
precum și unde le găsiți la noi în arhivă. Pentru fiecare secțiune, recomandăm
în mod strict citirea noțiunilor în ordinea dată aici.

!!! note "Observație"

    Pentru cei familiarizați cu programa pentru olimpiadă, această listă este
    foarte similară cu programa clasei a cincea de la olimpiadă. Chiar dacă
    multe alte roadmap-uri online sugerează prioritizarea structurilor de date
    mai avansate, tehnicile de rezolvare a problemelor sunt mult mai importante
    pentru început.

### Elemente de limbaj

- [Instalarea primului editor/IDE C++](https://edu.roalgo.ro/cppintro/)
- [Primul program în C++](https://edu.roalgo.ro/cppintro/intro/)
- [Variabile și tipuri de date
  simple](https://edu.roalgo.ro/cppintro/data-types/)
- [Operatori și expresii. Cunoștințe matematice de
  bază](https://edu.roalgo.ro/cppintro/basic-math/)
- [Citirea și afișarea datelor](https://edu.roalgo.ro/cppintro/input-output/)
- [Structura alternativă](https://edu.roalgo.ro/cppintro/conditions-if/)
- [Structura repetitivă](https://edu.roalgo.ro/cppintro/loops/)
- [Coding Style](https://edu.roalgo.ro/cppintro/coding-style/)
- [Vectori (tablouri unidimensionale)](https://edu.roalgo.ro/cppintro/arrays/)

### Algoritmi și tehnici introductive

- [Prelucrarea cifrelor unui
  număr](https://edu.roalgo.ro/usor/digits-manipulation/)
- [Maxime și minime](https://edu.roalgo.ro/usor/maxime-minime)
- [Generarea șirurilor de
  numere](https://edu.roalgo.ro/usor/generarea-sirurilor/)
- [Divizibilitatea](https://edu.roalgo.ro/usor/divisibility/)
- [Abordarea problemelor cu secvențe](https://edu.roalgo.ro/usor/sequences/)
- [Principiul lui Dirichlet (principiul
  cutiei)](https://edu.roalgo.ro/usor/dirichlet/)
- [Algoritmi de sortare](https://edu.roalgo.ro/usor/sorting/) - Doar algoritmii
  în $O(n^2)$ și funcția `std::sort`

## Sfaturi practice

Pentru a putea stăpâni cât mai bine tehnicile prezentate în articolele
recomandate, va trebui să lucrați probleme cât mai variate și dacă aveți
nelămuriri, recomandăm să ne întrebați pe [serverul
nostru](https://discord.gg/roalgo).

De asemenea, după ce sunteți siguri pe voi, puteți participa la competiții
online, cele mai potrivite concursuri fiind fie competițiile românești, fie
rundele Div. 4 și Div. 3 de pe Codeforces. Evident, dacă sunteți mai buni și
vreți o provocare în plus, puteți participa oricând la olimpiadă, dar cerințele
sunt mai mari acolo.

## Concluzii

Pentru a deveni bun la algoritmică, trebuie să începem cu noțiunile de bază,
care dacă sunt înțelese cum trebuie, vă vor ajuta să deveniți tot mai buni.
Chiar dacă sunt multe alte capitole care trebuie învățate, ne-am concentrat doar
pe esențial pentru a face procesul de învățare cât mai ușor. Fiecare dintre
articolele recomandate are o serie de resurse suplimentare pe care le
recomandăm, pe lângă cele prezentate în articole.
