---
title: "Compilatorul GCC (MinGW-w64)"
hide:
  - navigation
  - toc
---

[Proiectul MinGW-w64](https://www.mingw-w64.org/) este continuarea proiectului MinGW (Minimalist GNU for Windows), făcut ca să suporte compilatorul GCC pe Windows, cu suport pentru 64 de biți (ceea ce este cel mai probabil ce folosești acum). Acest compilator poate fi folosit inclusiv pe Linux pentru a compila binare pentru Windows.

Pentru a instala MinGW-w64, avem următorii pași:

1. Deschide pagina https://winlibs.com/. Această pagină oferă binare executabile pre-compilate pentru GCC și optimizate pentru a crea executabile native pe Windows.

   [Deschide pagina :material-open-in-new:](https://winlibs.com)

2. Dă scroll până când o să vezi versiunile de GCC. Alegem varianta cu UCRT (Universal C Runtime) pentru că este făcută de la zero pentru Windows 10 și 11 și este gândită să aibă suport mai bun pentru standardul de C și C++.

3. Dintre lista de opțiuni pe care o ai pentru UCRT runtime, ne interesează ultima versiune (la data scrierii, versiunea este GCC 14.2.0).

4. Selectează din prima opțiune (cea care scrie POSIX threads) fie Win64 (dacă ai un sistem pe 64 de biți, care este cam orice calculator lansat în ultimul deceniu și jumătate), fie Win32, în formatul tău de preferință (7-Zip are nevoie de programul cu același nume, dar are executabile mai mici, în timp ce Zip poate fi deschis din Explorer). La data scrierii, asta este arhiva potrivită:

   [Descarcă GCC 14.2.0 :material-download:](https://github.com/brechtsanders/winlibs_mingw/releases/download/14.2.0posix-18.1.8-12.0.0-ucrt-r1/winlibs-x86_64-posix-seh-gcc-14.2.0-llvm-18.1.8-mingw-w64ucrt-12.0.0-r1.zip)

    <figure markdown="span">
    ![Imagine care arată prima opțiune de la Release versions, UCRT runtime](./mingw64.png){ loading=lazy }
    </figure>

5. După ce s-a terminat de descărcat arhiva, deschide-o și extrage directorul `mingw64` într-un loc ușor accesibil (de preferință în `C:\`). Ține minte această locație! O să mă refer la această locație în text ca `$$MINGW` (de pildă, dacă ai dezarhivat în `C:\`, atunci `$$MINGW = C:\mingw64`). O să ia ceva timp să se dezarhiveze tot, deoarece are peste 1GB. Indiferent unde s-a dezarhivat, conținutul directorului `$$MINGW` ar trebui să arate astfel:

   <figure markdown="span">

   ![O fereastră de Explorer care arată conținutul directorului dezarhivat. Conține directoarele bin, include, lib, libexec, share, x86_64-w64-mingw32 și fișierul version_info.txt.](./mingw64-dir-light.png#only-light){ loading=lazy }

   ![O fereastră de Explorer care arată conținutul directorului dezarhivat. Conține directoarele bin, include, lib, libexec, share, x86_64-w64-mingw32 și fișierul version_info.txt.](./mingw64-dir-dark.png#only-dark){ loading=lazy }

   </figure>

6. Acum avem un compilator de C++ în sistem. Pentru a-l face disponibil global, trebuie să adăugăm în calea sistemului ca să poată recunoaște executabilele. Pentru acest lucru:
   1. Apasă ++win+r++ și scrie `sysdm.cpl` și apasă OK. Dacă totul a fost cu succes, o să vezi o fereastră de genul:
       <figure markdown="span">
      ![O fereastră numită "Proprietăți sistem"](./prop-sistem.png){ loading=lazy }
      </figure>
   2. Navighează către tab-ul Complex și apasă pe ultimul buton (Environment variables sau Variabile de mediu):
      <figure markdown="span">
      ![Tab-ul Complex, care conține butonul Variabile de mediu](./tab-complex.png){ loading=lazy }
      </figure>
   3. Apasă dublu clic pe variabila `Path` de la secțiunea cu variabile de utilizator (partea de sus). ![Listă de variabile de mediu](./path-1.png){ loading=lazy; width="49%" } ![Listă de căi la variabila de sistem Path](./path-2.png){ loading=lazy width="49%" }
   4. Apasă pe "Navigare..." (atenție, fără să ai vreo cale selectată deja, apasă oriunde într-un spațiu gol din listă) și caută calea `$$MINGW\bin` (unde `$$MINGW` e locul unde ai instalat MinGW). În cazul meu, calea va fi `C:\mingw64\bin`. Dacă totul a decurs cum trebuie, ar trebui să fie o cale în plus în listă:
      <figure markdown="span">
      ![Listă de căi la variabila de sistem Path, cu calea noastră în plus](./path-3.png){ loading=lazy }
      </figure>
   5. Apasă OK până când se închid toate ferestrele.

7. Pentru a face sistemul să recunoască noile noastre executabile, deconectează-te și conectează-te înapoi la utilizatorul curent. Felicitări!

Acum navighează aici pentru a vedea ce editoare ai la dispoziție:

[Vezi opțiuni de editoare :material-open-in-new:](../../editors/windows/optiuni-editoare.md){ .md-button .md-button--primary }
